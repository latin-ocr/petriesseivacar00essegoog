SUSANNA

Qui sibi confisos non spe deturbat in aevum.

Quis Domino similis? Terrarum en ardua fumant,
Si tetigit dextra. Vento super aequora vectus

Erigit is fluctus, tempestatesque serenat,

Ducit ad infernas sedes atque inde reducit.

llle, milti quum iam iam oculi sub morte natarent,
Deflexi quoniam recto non tramite gressus,

Audiit orantem, meque irretire parantes

lpsorum implicuit laqueis, hostesque superbos
Ceu figuli contrivit opus. Praeconia laudum

Quae tibi plena satis sperem persolvere cantu,
Omnipotens, cuius sanctum et mirabile nomen!
Haec resonare tuis quanquam loca laudibus aequum est,

Tum melius psallam, converso numine dexter

Quum dabis exsulibus sedes remeare paternas,

Antiquasque domos sacrumque revisere collem,

Nec tibi de nostris sordebit victima septis. s

 


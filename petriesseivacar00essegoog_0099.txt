Arnrcntm SERVITUS ABOLENDA

Sub nemore alipedum tergo defertur equorum
Bello instructa manus, vicoque invisa propinquat.
Patre Arabo et nigra furto satus hybrida serva

Ancipites prodit membris pallentibus ortus,

Et geminis flagrat vitiis: ante omnia versat

Degeneres animos lucri scelerata cupido.

Saevior immani serpente et tigride foeta

Et quotquot diris Libye scatet horrida monstris
Improvisus adest, pagumque indagine cingit
Ante exploratum via nec super ulla salutis.
Haud mora, terrifico miscentur cuncta tumultu,
Sparsaque nigrantem volvunt incendia fumum ·
Vorticibus rutilis, tenebrasque rubore sinistro
lnficiunt, subitosque micans e faucibus ignes
Ferrea canna vomit: dat missile sibila plumbum
Perniciem spargens: coelum ruere omne videtur
Dissiliente solo: tum prosilit excita somnis
Turba casa, effugiumque petit pavefacta malorum.
Glande cadunt icti crepitante virique senesque,
Praecipiti dum lata volunt evadere cursu‚

Nec sna non aviam condemnat inutilis aetas.

At trepidae matres, pueri innuptaeque puellae

ln breve coguntur spatium, captivaque praedo

Dinumerat capita ; adstricti per mutua vinclis

 


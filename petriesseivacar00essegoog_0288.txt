268 TOBlAE lllNlORlS PEREGRINATIO

Commendo Saram famulis, atque alite gressu
Antevolo ι passus aequat et ille meos.

Tecta domus tandem vultusque reviso meorum,
Plus nimio quibus est me caruisse semel ς

Optandumque milti quidquam superesse negarem,

Reddita si nobis, optima nupta, fores. »
Hic ubi conticuit iuvenis, studiisque faventum
Dum fruitur, stridet cardine versa foris,
Externamque refert serva adventare puellam,
Pone armenta sequi lanigerosque greges.
Nec mora festivo miscetur mensa tumultu :
Omnibus est Sarae nornen in ore frequens.
Consurgunt stratis, studioque excita videndi
Vestibulum propere complet amica cohors.
Ante fores dominam duplicato crure camelus
Invitat tergo desiluisse suo.
Excipiunt nuptam coniux geminique parentes,

Et verbis sociant oscula pressa bonis.

Egregias formae dotes habitusque modestos

Submisso celebrat murmure quisquis adest.
Adventu vicisse suo praeconia famae

Ore ferunt uno, livor at ipse silet.
Sic circumfusi mediam in penetralia ducunt:

Quisque sibi alloquium sedulitate petit.

 


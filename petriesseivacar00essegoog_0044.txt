20 MONS PlNClUS

Cautior hunc oculis dudum sortita puella

Excipit oblatum, plenisque volatile gypsum

Depromens calathis adverso coniicit: olli
Mentita subito pallescunt ora farina.
Â«Hoc habet n inclamat virgo, et ne talia telis
Ausa luat paribus, festina recedit, et ora
Crate levi tegit, inde hosti solatia victo
ldalios flores et crustula dulcia dulci
Largitur dextra: sequitur quandoque manum cor,
Taedaque compositae fit pignus amabile pacis.
lncepta nisi plus aequo lusisset aberrans
Musa via, larva facies memorare novatas
Ridiculosque iuvet cultus scurrasque lacetos.
Sed me iam revocat plebis ludicra perosum
Pincius illecebris, secreto ubi lassa sedili
Flectere membra licet. Variis se sutile passim
Vulgus agat studiis, celerique petorita gyro
Tracta palam domini ostendant cum stemmate iustus,
Non ultra potis est animum perstringere vatis
Causa levis, recolit memori dum mente togatae
Annales gentis, Latii vel fata virosque,
Victuram peperere ltalis qui saecula famam,
Artificesque adstant Pario de marmore vultus.

Clara cohors, reliquos radiis nisi clarior unus

 


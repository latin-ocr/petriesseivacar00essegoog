ΙΝ lllULlERES untANCtPnTas

Desuetisque aegre quum facta silentia linguis,
Stridula suggestu sic ora resolvit ab alto':
«Vos iubeo salvete, mihi quas nobilis ardor
Praeclaris operum comites adiunxit in ausis.
Qui valeam dignas vobis persolvere grateS,
lli quando, rudibus licet officientibus annis,
Praesidis officium voluistis tradere vestrae.
Quod nos propositum huc commune coegerit omnes,
Non est cur reseram, siquidem rnens omnibus una est,
Stulta quibus nos credulitas et tradita priscis
Relligio inclusit, scelerata refringere claustra.
Arduus ille labor, nec quem pervincere posse
Confidam, nisi praestet opem de gente Britanna
Vir quidam ingenio pollens dignusque prosect0,
Cui nostris manibus surgant de marmore signa,
Huius ego evolvens libros, quae maximus auctor,
Historicos fines transgressus, mente sagaci
Perspexit, paucis, animos advertite, pandam.
Imprimis mihi non tanta vos nocte teneri
Certa fides, ut nutricum commenta secutae
Humanum genus a gemino fluxisse parente
Credatis, pomumque illis nocuisse comesum

Uxoris monitu, mendax quam luserit anguis.

lam satis atque super ficto pro crimine poenas

 


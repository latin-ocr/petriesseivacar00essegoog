lUDllS maculamus

Indulgere cibis miles somnoque monetur,
Ne non deprendat rediens aurora paratum.
Officii tamen ipse sui non immemor usquam
Castrorum insomnis per muta silentia gressus
Circumfert ductor tacitos, et singula lustrat,
Sicubi commissi cesset custodia valli.
Accedunt fidusque Simon acerque loannes,
Quos illi iungunt et sanguis et aemula virtus,
Germanique tegunt latus, ac mandata capessunt,
llic dextrum quando cornu, regit ille sinistrum. ,
Primo ubi terrarum rubuerunt ardua sole,
Arrecto oppositos servant dum lumine colles,
Obliquis constat descendere flexibus hostem
Complentem campos et pinguia culta terentem.
Vivida graiugenis addit nova robora pubes,
Auxilio externis quam rex accivit ab oris
Dissimilem facie, cultu et fulgentibus armis.
Discreti ordinibus vadunt, sua quisque secutus
Signa, verutus Arabs, accinctus acinace Persa
Assyriusque ferox, palmosae cultor Idumesâ€š
Dumque sugit, verso Parthus non segnior arcu.

Amento his iaculum mos intorquere volucre,

Spargere vulnificas aliis per inania glandes.

Aemoniae sedenim, densissima silva, sarissae

 


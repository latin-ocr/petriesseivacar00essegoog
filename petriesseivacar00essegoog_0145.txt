PULlCES

Nam mihi non sunt immitis violata Dianae
Numina, nec tristes merui persolvere poenas,
Quas luit Actaeon rabidis data praeda molossis,
Certe ego Iunonem minime laesi improba furto,
Inachia ut pellex, stimulo acta instantis asili
Quae subitis vastum implevit mugitibus orbem.
Felix, o iterum felix Cepheia virgo

Terrificos monstri cui dum formidat hiatus,
Assertor se affert, et in assertore maritus!

Me si nullus adest, dextra qui vindice servet,

Perseus, atque datae poscat sibi praemia vitae,

lpsa ego congrediar. Quamvis non gloria factum

Extollet‚ nostrum neque erit memorabile nomen,

Suppliciis temen est animum explevisse voluptas.

Per te perque tuas iuro Dictynna sagittas,

Per fratris caput intonsi nymphasque sequentes

Suscepto prius haud studio discedere, poenas

Quam dederint avidae exsucto pro sanguine pestes. r
Tantum effata torum petit, et lodice remota,

Strenua confertos invadit cominus hostes.

Hanc stimulat furor et vindictae arrecta cupido ;

Hos agit admissae nimium mens conscia culpae 3

N ec iam pugnam ineunt alacres, Martemque lacessunt.

Sed subito trepidare metu, et fugere, et dare longos

 


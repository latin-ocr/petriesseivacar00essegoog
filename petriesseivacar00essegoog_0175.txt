lUDlTllA

Calcat, et aerato volucris rota proterit axe :
Sanguinis effusi tepidos agit orbita rivos.
Continuo prorumpit ovans Hebraea iuventus,

Admissoque aversa premit vestigia cursu.

Distulit ira sitim ε per et ora artusque iacentum

Praecipites sine more ruunt: iam cominus ense
Terga petunt oblata sibi, et quos vulnera tardant,
Demittunt impune neci, nec membra quietem
Fessa petunt operum : tanta est in caede voluptas!
Ut se proripiant victi, tamen ocior illos
Antevolat rerum Galilaeis nuntia fama,

Et vacuat cultore agros atque oppida cive.

Arma fremunt omnes: etiam disperdere gentis
Relliquias ardent dirae atque exscindere ferro.
Additus a tergo vix tandem deficit hostis,

Quum novus obsistit contra, laterive cruentus
Imminet, et cursu confectos acer anhelo

Urget utrinque ε cadunt miseri, ceu falce recurva
Procumbit succisa seges : nec stragibus usquam
Aut modus aut finis: paucis remeare penates

Dat fortuna suos, patriumque revisere Tigrin.

At non regali cuneis inscriptus in aula

Turpe later probrum seros testatur in annos3

Excidit Assyriis bellum lacrimabile fastis.

 


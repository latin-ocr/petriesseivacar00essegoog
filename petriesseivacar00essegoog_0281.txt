roman rumoris raanoarmtrro 259

Territus exclamo :socius : «Qua branchia surgit,

« Hunc tu non timida prende teneque manu. »

Pareo ¹consiliis : animae spiramine clauso,

Palpitat et sequitur bellua tracta manum.
Cui, simul immoritur ripae, praecordia iussus
Detraho‚ cumque acri felle repono iecur.
Ipsa sale adsperso non parca viatica praebet,
Fitque cibus nobis, cui prope praeda lui.
Progresso occurrunt flaventia messibus arva
Sparsaque vitiferis oppida crebra iugis.

Interea miror comitem ut non Sirius ardor
Nec salebrae laedant altaque saxa viae,

Ut nullos alacer vitet fugiatve labores,
Atque sui oblito cura sit una mei.

Quis iuveni candor! doctae quae gratia linguae
Et gravitas cano vix tribuenda seni!

Nona diem nobis aurora reduxerat almum,
Urbs in conspectu quum satis ampla datur.

Imminet huic ingens umbroso vertice collis :
Ecbatana est nomen, didita lama procul. ¹

Dum muros, aestu medio suadente, subimus
Qua pateat nobis hospita quaero domus.

¹ Teste Calmeto Ecbatana eamdem urbem esse lerunt. quae hodie
Tauris dicitur. lacer haee ad radices montis Oroatis rel llarottlis¹

 


Femineum quando Martem et nova condere bella
Accingor‚ tu dextra meo succurre labori,
Calliope, vatisque favens illabere menti.

Sic placidos capias umbra in Parnasside somnos,
Nec tetrae tibi dura ierant incommoda pestes,
Mortales coniuratae cruciare puellas.

Virgineo postquam languentia membra cubili
Cynthia composuit, studio lassata placendi,
Suspenso ingressus thalami pede limina Morpheus
Fit propior spondae, manibusque papavera quassam,
Haustos Lethaeo spargit de flumine rores;

Flabra movet pennis, et conciliantia somnos
Carmina vix intellecto demurmurat ore.
Verum ubi non ulla quidquam prolecit ab arte :

c Haec vel amat, dicit, vel acu maga noxia saeva

Absentem cruciat, simulacraque cerea figit. »

 


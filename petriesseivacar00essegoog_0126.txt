102 nt) PROCUM sartan

Ut valida quondam faciat te prole beatum
Enixa, et tumido dulces alat ubere natos?
Fac queat ad iustos partum deducere menses
Continuo accitus longinqua in balnea mittet
Clinicus effetam, medicata ubi pocula ferro

Ebibat, unde novo reparentur sanguine venae.

Vegrandem interea nutrix alet advena prolem,

Vagitus donec Libitina abrumpet acutos.

Mobilior mihi si dicetur femina vento,
Trita loquar: quin est quoque idem quae tempore eodem
Vult, non vult, refugit, cupit et contraria sectans
Nec sibi nec domui paulurn sinit esse quietis;
Dumque anceps quid agat librato examine mussat,
Hunc similat, quem proposuit Rundanas, asellum.
Si vero trutinae minimum tir ponderis addet,
Ilicet oppositam spectabis vergere lancem.
Quid quae nolenti quiddam extorquere marito
Si statuit, capitis dirum causata dolorem,
Sola latet thalam0‚ aut tussi quassatur anhela,
Contractisve solo iacet intermortua nervis,
Et misere frendit, morborum dum genus omne
ln promptu tenet. Uxorem sanare vel uno
Quum liceat verb0‚ quid ages? medicaberis aegrae?

Addictus dominae rigido dabis ora capistro.

 


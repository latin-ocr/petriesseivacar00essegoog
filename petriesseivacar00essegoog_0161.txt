lL'DlTllA

Rideat, huc veni, dumme penes exitus anceps
Armorum. Sine me modo qui non sanguine parvo
Nec modico mercandus erat sudore triumphus.
Continuo per me ducentes otia viset,

Explorato milti Solymae quaecunque regentes
Conciliis egere suis, quas corde recondunt
Insidias, quae furta parant, unde arma morentur
Assyria, et tristem possint producere vitam.
Verum ego quam longae premit obsidionis egestas,
Omnia constitui quamprimum effere sub auras,
Ne saltem infelix morituris civibus addar.
Quocirca nostros ducis ad praetoria gressus
Dirigite: officii merces vos digna manebit.Â»

Dicta placent: captae gratantur et utile laudant
Propositum, nec se comites adhibere gravantur.

Carpitur acclivis curvo via calle, iugumque

Exsuperant, Holofernis ubi tentoria surgunt

Splendida, non aulis regum cedentia luxu.

Ut subiit mulier nitidos testudine postes,
Excipit hanc ductor sponda subnixus eburna,
Cui, mirae artis opuS, violentae insignia gentis,
Quattuor aligeri supponunt terga leones.
Adspectu stupet, et caeco consumitur igne,

Dum genus atque viae causam scitatur ab ipsa.

 


Illa canenda mihi sactis celeberrima fastis
Heroina, decus Iudaeae nobile gentis,

Regis Achaemenii thalamos ingressa superbos
Quae virtute pia et divino concita motu
Omnia postposuit, nec vitae animosa pepercit
Ipsa suae, populo non aequi ut corda mariti
necteret, et cives morti subduceret atrae.

Si tibi sic meritae patuerunt atria coeli, —

Et patuisse liquet, - coeptis audacibus, Esther,¹

Dextra fave, vatemque tuum prono adspice vultu.
Magnanimo quondam victori subdita Cyru,
Aethiopum a terris latissima regna tenebat
Assuerus, salso usque vagus qua gurgite Ganges
Excipitur3 neve haec caperent a litore metas,
Innumeris vastum sulcabat classibus aequor.

Quid tamen eoum moderari legibus orbem

 


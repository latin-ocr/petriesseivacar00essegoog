lUDl'l'llA

Nequicquam: nullo excutitur sopor iste fragore.
Tandem aulaea manu removet cunctante Bagoas,
Et timidos infert gressus, trepidusque recurrens:
«Occidimus, clamat: truncum iacet ille cadaver:
Assyriis peperit meretrix Hebraea ruinam.»
Non aliter rapidi quarn afflati fulminis alis,
Deriguere omnes: etiamnum credere mussant
Triste nefaS, ipsique volunt exsistere testes.
lngressi adspiciunt foedata cubilia tabo
Proiectumque sol0‚ desecto gutture, funus.
Exululant scinduntque sinus et pectora plangunt ς

Libera sed quoniam nonest mora longa dolori,

Protinus in partes quisnam succedat adempti

Ambigitur ducis et belli moderetur habenas.
Non ullum eximio praeter se munere dignum
Quisque putat, primosque sibi decernit honores.
Hic genus egregium memorat, iacta ille parentum
Et sua: prorumpunt irae : convitia gliscunt,
Atque parata neci capulo manus omnis inhaeret.
Dumque ita lite terunt rana res tempus agendi,
Diditur extemplo rumor per castra sinister
Occubuisse illurn, spes quo pendebat ab uno
Assyriae gentis, cui, palmae ut carduus altae,

Cedebant de plebe duces: sua pigra veterno

 

 


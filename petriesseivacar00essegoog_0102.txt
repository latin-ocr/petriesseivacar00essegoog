78 AFRICANA suavrrus ABOLENDA

Fluminis ad ripam nuda consistere terra
Exiguoque datur ieiunia fallere victu

Per longam collecta diem ς tum more ferarum
Ore trahunt avido submissae corpora fontes,

Et serae tandem licet indulgere quieti.

Somnia tunc etiam fessas crudelia ludunt,
Sopitaeque implent querulis ululatibus auras,
Dum nox atra refert acrae spectacula lucis.
Respondet contra vox irritata leonum,

Vix fulgore suo creber quos distinet ignis3
lnvitatque idem culicum saeva agmina fulgor,
Qui tumefacta acri contingunt membra veneno.
Attenuat numerum serviliaque agmina carpit
Quaeque dies, donec fractis aestuque viaque
Urbs in conspectu surgit prope litoris undam,
Atque vagis iuxta statio paret apta carinis.
Adspectos inhiat tum primum femina muros,
Velivolique maris miratur fervere lluctus.
Extenuata nece ut subiere examina portam,
Barbarico apparet structum de marmore templum,

Dimidiaeque tholis exstant imitamina lunae.

At gracili turris clamans e culmine praeco

Tempus adesse monet votis inflectere numen

Supplicibus‚ vatemque Deo qui proximus haeret.

 


52 uanum

Ungue reluctantem pugnat discludere thecam,

Structura ut pateat crepitusque latentis origo.
Forsitan ipse gravi perdat sua gaudia casu,
Lumina ni patris caveant et provida dextra.
ls nati victus prece blanditiisque coactus,
Multa prius praecepta serens arcana recludit
Omnia, complexo modo quae latuere metallo.
Spiram impellentem monstrat, iunctique rotarum
Qua vice perpetuis trudantur dentibus orbes,
Discordesque regat quaenam concordia motus,
Atque ita persequitur genitor dum singula verbis,
Arrectus puer in digitos animaque retenta
Miratur: vetito vix parcit dextera tactu.

Olli qui puero tentant praecordia sensus,
Hos ego percepi, similique ferebar amore,
Uraniae stanti nuper quum limine celso
Sub pedibus Romanae arces, circumque supraque
Immensa obiecta est radiantis machina mundi.
lnde mihi ut rerum tanta mens obruta mole
Torpuit, ecce deae veneranda in veste sacerdos
Conspicitur, cui velantur dum tempora caniS,
Fronte nitent, docto pascit quas pectore, flammae.
Sidereas solitum iam pridem ascendere sedes

Hinc superi quiddam scires traxisse decoris.

 


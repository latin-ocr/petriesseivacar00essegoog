236 vraomrs naruaronrs QUEnuLnu

Mensis abit, longo mensis mihi longior anno:
Altera mutato pacta puella fuit.

En solos qui se iactant ubicunque fideles,
Femineas voces pondus habere negant.

Venit et atra dies. sacris qua rite paratis
Transiit ante meas pompa sinistra fores.

Obiecto ut prior est cumulata iniuria visu,
Protinus exarsit motus amore luror3

Tum media libuit nubentem invadere turba,
Sertaque turbatis scindere rapta comis.

Inclamare simul : <‹ Proprios tibi quaere maritos:
Est meus ille: meis cede, proterva, bonis.»

Irruptura fui, nisi quod collapsa repente
ln duro posui frigida membra solo.

Adde quod accedunt nostris ludibria damnis, ’

Perque hominum coetus fabula nota feror ς’

Invisumque palam mihi quum genus omne virile
Peiero, vix risum femina virque tenent:

Et si forte aliquis lingua petulantior adstat.
Visa sit ut vulpi crudior uva monet.

Insita nempe prope est maribus fallacia laudi ;
Simplicitas nobis ipsa fidesque nocent.

improbus ille capit mendacis praemia linguae:

Nullius admissi conscia plector ego.

 


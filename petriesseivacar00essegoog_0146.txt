PULlCES

Cautibus excussis saltus, properantia si qua
Rumpere fata queant: hoc acrius illa sequaces

Mittit utroque manus digitisque micantibus instat.

alipedes ita vel medio rapit impigra saltu,

Quotque tenet captos inflexo pollice mactat.

Quin miseros etiam dictis illudit amaris:

e Non nostro posthac scelerabitis ora cruore,

Nostra nec innumero carpetis viscera morsu ;

Ne tamen excrucient umbras ieiunia sontes,

Mollior ipsa cibum de se praebebit Erinnys. »

Quae loca disiectis vidit modo fervere turmis,

Vasta iacent: quacunque patet vacat hostibus aequor.
Scilicet e capitis cita quos discrimine summo

Eripuit fuga, diversos petiere receptus.

Non minus invisit Lynceo lumine campum
Rimaturque sinus virgo: tum corpora quaeque
Abdita vestigat, multum indignantia frustra
Protrahit in lucem, Stygiis damnanda tenebris ς

Nec prius absistit vasta quam caede peracta,
Cognatoque suoque natantia sanguine linquit.

Unus avos atavosque dies tenerosque nepotes
lnterimit: cessant volventes stamina Parcae.

Non simili exstincta est Priami domus inclyta clade,

Nec tot vidistis Fabiorum lunera Veii.

 


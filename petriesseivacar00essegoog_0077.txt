URANIA

llle ubi vix animo suscepi vota, profanum
Compellans prior affatu dignatur amico,
Multaque poscenti, nequeenim reticere cupido
Discendi sinit, obstantes caliginis umbras
Dimovet ex oculis, atque aethera voce recludit.
Protenus enumerat coelo quae plurima passim
Addidit inventrix rerum portenta vetustas:
Scorpion atque Aram, Centaurum Hydramque Lupumque,

Cum situla Corvum rectoque examine Libram,

posthabitisque aethram sulcat quae fluctibus Argo,

lcarii torrens sidus Canis, Eridanique

ln ripa Leporem, puero quae vergitur Urnam,
Aegoceron, Delphina et flexos Semiferi arcus,
Cum Telo Antinoum, Volucrem lovis, Anguitenentemâ€š
Virginis in laeva Spicam, rabidi ora Leonis
hostilem, octipedem Cancrum Ledaeque Gemellos
Et zonae ternis insignem Oriona bullis.

Quos inter longum doceor candescere tractum
Pulvere sidereo: tenet hinc Via Lactea nomen.

N i perstet visum, tenues sine corpore nubes
Credideris pendere polO, tot partibus illis

Astra micant, adeo spatium discrimina celat.

lnde Helles memorat pecudem nimbosque serentes

Pliadas atque Hyadas, Taurum iunctumque Capellae

 


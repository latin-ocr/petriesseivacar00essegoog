lunas ntttcttttBAEUS

Laodicea, vetus Raphana et ventosa Damascus
Bambyciaeque arces antiquae et nobile Zeugma.
Mox etiam imperii caput Antiochia superbum
Pacem orat, dominoque novo sua moenia pandit,
Qui victor manibus cognata caede cruentis
Considit solio rerumque attrectat habenas.
Lustrato haec inter templo Machabaeus honores,
Dux idem praestans animi summusque sacerdos,
Indixit: media imprimis surgentia sede
Evertit simulacra Iovia, saxoque recenti,
Quod non ferri acies avulsum rupe cecidit ยน, -
Conscelerata Syris quando prior, - inchoat aram.
lnde datos sibi poscenti divinitus ignes
Suscitat, et largos flammis imponit odores,
Nec non et parti bello bene prodigus aeris
Liborum mensam, lychnos atque aurea supplet
Vasa: sacerdotum multa imbuit hostia cultros.
Pronus humi dum quisquis adest prece numen adorat,
Erigit exemptas gravibus tum denique curis
Maiestasque loci et domini praesentia mentes.

Vestibuli obtentis dum srons viret ardua sertis,

Fulgida nativos distinguit bractea ramos,

ยน Exod. 20, 25.

 


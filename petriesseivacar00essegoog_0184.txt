ibo runos urcitanaus

Marmoreasque inter pendent aulaea columnas
Matribus Hebraeis miro vigilata labore.
At modo perfectae, - priscas quippe ignis adedit, -
Cedro halante sores sectoque nitent elephanto.
luxta circus erat flava constratus arena,
Graia ubi Iudaeae pubi permixta iuventus
Corpora consuerat nuda exercere palaestra,
Deque inhonesta inter sese contendere palma.
Huc subvertendi studio concurrit in unum
Vulgus, et illatum certat removere pudorem.
Disiiciuntur humo cunei iunctumque lupanar,
Exagitet molles dum saxeus imber ephebos.
Multa super stabant divum per compita signa,
Quos Syria indigetes prisco de more colebat,
Intulit et porro domitae quos Graecia genti.
Alterum et hoc abolere subit sententia probrum :
Dant pariter subitam populo impellente ruinam
Phoebus et Astarte, Liber, Cyllenius ales
Indomitusque simol Mars et formosa puellae
Dercetis ora gerens, squamosus cetera piscis.
Quae modo moerebat servae squalentis image,
Dilaniata sinus foedataque pulvere crines,
Et spoliis Sion gentes ditabat avaras,

Nunc tandem posito iucunda agit otia luctu.

 


Vll-l FERRATA

Ferri aerisque rigens stat monstrum immane metallo,
Terra et Vulcano partum, nova forma Chimaerae
F erreis lulta rotis, cui perpetuo ordine centum
Vincti a tergo haerent ingenti pondere currus.
Carnibus haud pecudum nec bellua pascitur herba,
Sed prunae ardentes inlusus et amnis iniquam
Explent ingluviem. Magno vix corpore clausi
Insolito adversas iungunt ex foedere vires
Ignis et unda simul ; tunt creber anhelitus intus
Auditur, surdisque ferae gemit ictibus alvus,

Tum quoque nigrantem fumum mixtasque favillas
ljvomere, et tardo primum discedere motu ;

At citius citiusque fugit stimulo excita caeco,
Agmen agens currum : fert impetus ipse ruentem,
Emensumque atra spatium caligine signat.

Cocyto credas Stygiisve paludibus anguem

 


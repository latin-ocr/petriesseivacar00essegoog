222 ΗΜΛ

Scilicet hos populis constat portendere pacem

Et libertatis commoda magna probae.

Saucia quum fleret geminatas Gallia clades,
Talia lugentis verba fuisse ferunt:

« Semper ego infidas voces cassumve secuta
Augurium, praeceps in mea damna ruam Ξ

Quid me non aquilae de se sperare iubebant?
Imperium et quantas terra ministrat opes.

Hac ego nunc iterum vana nimis alite freta
Sustinui Rheno tendere vincla patri.

En prommissa fides: fracto bis Sequana cornu
Victori famulas praebet inultus aquas,

Quem modo non timui malesana lacessere berlo,
Pignora multa mei Teuto pudoris habet.

Hosticus ut vero toties me laeserit ensis,
Plus a cive meo vulnera facta queror.

Tristia pandit adhuc caeci monumenta furoris
Urbs mea sacrilega paene cremata face.

Caesaris o procul hinc volucres estote sinistrae !
Obscenos mecum devovet orbis aves.

Henricum, proceres, Henricum arcessite nostrum,
Qui plena referat lilia fausta manu.

Ille vir, ille mihi poterit succurrere solus :

Una meis ille est flos medicina malis. »

 


106 an PPOCUM sarran

Nec melius natae mulier tibi lena vocetur.

Picta genas minio, curtata veste superne,

Pro forma gaudet formae ostentare ruinas

Et campos ubi Troia luit. Melioribus annis

lura dabat regina, virum stipante corona,

Quos inopes animi facies muliebris adurit,
Subiectumque gregem nutu imperiosa regebat.
Nunc quoque natales postquam non computat ultra,
’ Τ urbaque diffugit cultorum, nontamen artis

Immemor illa suae iuveniliter usque renidet,

Compositoque dolet, quosvis bona sumere vultus.

Quin et desueto suffuderit ore ruborem,

Attritae nisi densa vetent tectoria frontis.

Cetera quae rapuit, rationem haud attulit aetas,
Dum seros sub canitie meditatur amores.

En quae virgineos sensus infundat alumnae,
Exemplisque animum monstret servare pudicum l
Vin' accedamus? partes se vertet in omnes
Callida, filiolam tibi si qua obtrudere possit.
Quam bene, Pomponi, tibi etit si coniuge tali

Et tali potiere socru! Vetulane videtur

Turpius hac quidquam? Nemo pol non neget3 atqui
Deterius datur et magis exsecrabile monstrum.

Nimirum exhibeat qualem se cunque parentem,

 


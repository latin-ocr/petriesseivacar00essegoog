SUllllllUlll PONTIFICEM

Arma preces saepe infringunt victricia castae,

Nec pavitat visu territa Roma truci.

llla leros hostes etiam debellat inermis :
Altera, nadabia, parta Canossa tibi est.

Dum loquor, ecce agitur suspecta potentia praeceps,
Opprimit et casu teque tuosque gravi.

Sic vulsus statuam ut tetigit de monte lapillus,
Quanta fuir subito corruit icta pedem,

Et modo tangebat celso quae vertice nubes,
Ruderibus late contegit omne solum.

1 nunc, Herberte, et clamoribus orsa protervis

Comprime, quae vicibus rexque Leoque serunt.

Tuque, prius validae genitrix animosa iuventae,
Gallia, nunc sterili despicienda sinu,

Dum metuis studioque caves male sana nefando
Multiplicet partus ne nova nupta sune,

Neve minutatim bona sint discerpta vereris,
Hoste tuae multo diripiuntur opes.

Ah male dispereunt viduatae civibus urbes,
Allicit et sures sola relicta domus.

Percipe nunc saltem sancti praecepta parentis,

Coniugii promit qui stata iura palam.

 


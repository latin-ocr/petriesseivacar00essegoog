ESTHER

Nec temere Hebraeo corruptos suspicor auro,

In tua qui nuper iurarunt fata, ministros.

Sic meritas subiit grates persolvere regi,

Vivere permisitcuius clementia captis,

Vivere nec tantum, sed opes augere retentas.

Quam vellet Pharao stirpem ante extinxe nefandam,
Pestiferis quum turbarunt Nilotica monstris

Arva, ipsumque dolis rubro mersere profundo.

Tu Pharii edoctus miseranda sorte regentis

Excidio plebis tantam praevertere cladem

Ne dubita, -culpa hic pietas, — spoliisque potitus
Femineis vacua impensis aeraria supple.»
Hactenus Agagides‚ quem rex ita voce secutus:

<‹ Non immansuetum mihi nec, quod sanguine fuso
Gaudeat, ingenium est: populis equidem omnibus aequus
Nullos non placida sperabam pace tueri.

Nunc, -quid dissimulem i — discincta me in otia natum
Obruit imperii moles, laetorque profecto

invenisse gravi pressum qui fasce levaret

Pondera partitus mecum. De gente rebelli

Videris, arbitrio deinceps quae tota iubemus

Sit permissa ru0. Via quando ea sola salutis,

Expedit igne luem et saevo compescere ferro.

At quoniam indignum est regem ditescere caede,

 


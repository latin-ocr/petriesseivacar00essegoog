sumntum PONTlFlClill'l

Mox aquilae similis crescentibus evolat alis:
ln tenero quantus iam latet inde senex!

N ec tamen ingenio sociata modestia cedit,
Spicula nec livor quo sua vertat habet.

lllectas Latiis praebentem vocibus aures
Tullius alternis Virgiliusque iuvant;

Dulcia nunc rapiunt Graiae cantamina linguae,
Indigenam ut credat Cecropis ora suum.

Maximus hinc iuvenem studiis devincit Aquinas,
Viventi superae cui patuere domus.

Etiam mysta recens primas operatus ad aras
Esse iubet numen quod modo panis erat.

Coelitibus mortalis honos si pectora tangat,
Invideat‚ Ioachim, turba superna tibi.

Inde brevi violae insignem ferrugine traxit
Excepitque libens Belgica terra sinu.

Verba Pii referens tantum valet ille loquendo,
Ut rex ut proceres dicta diserta probent.

Insidiis labefacta diu regionibus illis
Res Romana valet praeside tuta novo

Londini hinc capiunt arces breviterque morantur,

Invitat ripis quem Trasimena palus.

Tuta vigent Umbro pereum commercia ruri,

Abstinet et rapto lege repressa manus.

 


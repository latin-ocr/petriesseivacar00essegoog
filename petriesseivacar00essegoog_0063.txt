sraYLLa

Arva boves, et inops proscindit vomere fossor,
Artifici mutata manu plebisque patrumque
Saepe frement plausu, vincti quum tempora lauro
Quadriiugos flectent currus ad templa Tonantis

Ascanii de stirpe duces3 gens quaeque subacta

progreditur, tractisque sonat Via Sacra catenis.

Captivo ante fores vestitas aere columnas

Prospectat Capitolinus pater: omnis ubique

Rostra dabit pontus, dabit omnis terra tropaea.
llion occubuit: tas exultare Mycenis 3

Sed properent, breve dum superest in gaudia tempus.

llle dies aderit recidiva ubi Pergama saevos

Contundent Argos: opibus spoliata vicissim

Troiano cineri persolvet Achaia poenas,

lncultisque suas tradet victoribus artes.

O artes utinam liceat permittere solas.

Nec simul et mores! Ubi nunc illa inclyta virtus,

Prisca ubi simplicitas castoque in corpore robur,

Imperium quibus asseruit sibi Romula proles?

Externum populi serpit per membra venenum

Luxuria, et turpi corrumpit viscera tabo.

Corda diu bellique domique exercita curis

Desidiis franguntur, hebent ad fortia vires.

Tum iuga detrectans coniurat in arma rebellis

 


ROMANORUM FERIAE OCTOBRES

Neve manum pudeat plenae admovisse lagenae.
Perspicuo placide subridet carcere clausus,

Obtortae stipulae nec curat vincula Bacchus Í¾

Verum alacri se compedibus cum murmure promens

Epotos implet calices, gemmisque coronat.

Ore lavent ergo cuncti : tibi, Magne, propinant,

Qui Vaticana populis sublimis abarce,

Ora movente De0, divina oracula pandis.

Salve, iterum salve, o vates, cui terna potestas

Pontificis regisque simul patrisque serena

Fronte micat. Non concusso tibi vertice sedern

Omnipotens statuit, solido quae adamante perennis

Stet donec stabit, saeclis volventibus orbis.

Claustra refringat atrox, barathroque excitus ab imo

Undique te infensis circumstet Tartarus armis3
Signa subalpinos vellens socia agmina iungat
Praedo, pia et minuat perverso numine regna,
Sacrilegis laetus spoliis et caede nefanda:
Attamen ultrici notat hunc infamia labe.

Tu clade indomitus luctuque augustior ipso,
Ad solium cernis prostratas ordine gentes,
Pendere quae patri pietate iubente tributum
Gaudent, eversoque rogant ut consulat aevo.

Vive diu felix, communique annue voto.

 


do susxuux

Contiguum at spatium pomaria laeta tenebant
Umbrilerumque nemus. Gazae praedives avitae
blille super dominus spatiosa in pascua mittit
Armenta, et subigit centeno vomere terram.

Sed minus ille opibus fertur quam coniuge felix
Egregia3 thalamis nimirum animoque recepta est
Ingenti turba Susanna petita procorum,

Susanna Heleiadis, cui nou certaverit ulla

Laude nurus formae, quot fert Babylonius orbis ς
Virginei nec damna ideo tulit illa decoris,

Quod partus enixa quater quater ubere prolem
Eduxit. Iudae generoso e semine cretae

Haud probitas citra genus est: natisque viroque
Expetit obscuram solis impendere vitam,

Atque operum satis ampla putat se praemia nactum,
Ipsorum quod amor suus aequiparetur amore.

Paene fuit facies fraudi, nam limine gressus

Dum tectorum effert, viridesque perambulat hortos,

Hanc videre simul gemini, simul igne nefando
Exarsere senes, illum queis munus in annum
Obtigerat legis servare examina sanctae.

Alter, Achab, alter Sedecias nomine dictus„
lmpietate pares, perversis moribus ambo

Austeram vitiis didicere obtendere frontem.

 


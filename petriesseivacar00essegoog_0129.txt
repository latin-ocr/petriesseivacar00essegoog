AD PROCUlll SATlRA

Praetentatque viam libratque baud nescia corpus.

Prona haerens duplici capulo genibusque coruscat

Alternaque movet versatque manubria calce,

Impulsumque axem properante volumine torquet,

Atque fuga crines retro dat spargere ventis3

Tum rabidis per rura canes latratibus instant.

Praemia si stadio ponas, non hanc Atalante

Praetereat, non Hippodame neque Volsca Camilla.

Cui cursus voveo faciles nullosque recursus.
Nulla adeo plateis, vico iam nulla frequenti

Porticibusve fides. Tribuent sed forte quod optas

Nocturni tibi conventus hilaresque choreae.

Eia age, tendamus quo nos litui aere canoro

Et vario invitam splendentes ordine lychni.

Praevia festivis successit Cynthia tectis,

Cynthia, Terpsichore proprias cui tradidit artes.

Aspice nuda sinus qua se vertigine lllaenas

Circumagat, cupidis iuvenem complexa lacertis.

Turbine rapta solum nivea vix tangit aluta,

Huc illuc obversa : volant a vertice serta.

Nec minus interea blandos bibit aute susurros,
Nuptaque verba refert, iam pridem oblita pudoris.
Â«Nullane, ais, mater superest, quae rite puellae

Corripiat mores? r lmo est prope, si modo mater,

 


256 ronna tumosis ruanoaruxrro

Consuetas exosa colos, exosa quietem
Aerii montis scandit anhela iugum.

Hic natum opperiens latos speculatur in agros,
Quavis, si redeat, parte terenda patet.

Fallitur? an spatio bene quae discernere non est,
Adventare videt corpora terna procul?

Pendet in incerto, prospectuque haeret eodem :
Materna exacuit lumina prolis amor.

Agnoscit tandem puerum comitemque canemque,
Qui reducum velox nuntius esse cupit.

Exsilit, et subitas mulier quasi sumpserit alas,
Vix celeri libat devia saxa pede.

Sic volat ilia domum, primoque ablimine clamat:
«Natus adest, coniux 3 surge age, natus adest. »

Ecce, profecturis qui se sociaverat ultr0‚
irrumpit tectum fidus herile canis.

Saltibus et mota testans sua gaudia cauda

Gratatur dominis, quo potis ille, modo.

At cursu minime genitrix lassata priori

Obvia tit nato, collaque cara tenet.

Dum sequitur, tenebrasque manu praetentat inanes,
Paene patrem offensi destituere pedes.

Commodat huic humerum atque regit vestigia servus3

Mox pueri pectus iungit et ipse suo.

 


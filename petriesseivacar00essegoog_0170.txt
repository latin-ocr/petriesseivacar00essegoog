ruotrua

Quod superest, mediis ex hostibus eripe tutam,
Eventusque meis redeam sine nuntia laeti.

Sin tamen exstinctam mavis, tantummodo morte
Ne graviora feram. » Non plura locuta cruento
Corpus inane toro devolvit, quem super adstans
Auro intexta gravi solvit conopia fulcris,
Ablatumque operit texto caput: inscia rerum,

Sed dominae famula exsangui pavefacta colore
Tectum immitit onus perae, fascemque tremendum
Attollit nitens, et cervice aptat anili ς

lade, velut solitum lustralem iter esset ad undam,
Suspenso relegunt gressu loca plena timoris.

Luna opportunum solido iubar extulit orbe,

Nec tamen attonitis solvit formidine membra ;
Quin, dum mille graves circumstant undique casua
Mens turbata nova et propiora pericula fingit.

Terror inest hominum formas imitantibus umbris,

Terroremque ferunt agitatae flamine frondes.

Nunc etiam a tergo lugentum surgere visus

Plangon et audiri clamor strepitusque sequentum.
Occursant iterum vigiles, sed ubi eminus illas
Agnovere, pavent timidis obsistere, et ultro
Mandati memores cedunt regione viarum:

Tanta ducis tenet ignarum reverentia vulgus!

 


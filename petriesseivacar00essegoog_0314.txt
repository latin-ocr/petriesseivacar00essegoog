294 nt) Leonum Xlll

Parva mora est: graditur Latiali splendidus ostro,
Et data sunt merito praemia digna viro.

Inde retusa pio Perusina audacia Marte
Helvetis laudes asseret usque meis.

Ecce autem scelerata Ligur movet impius arma,
Umbria cui iam iam sub pede victa gemit,

Insideat donec peior Capitolia Brennus,

Divitiis inhians, Urbs miseranda, tuis.

Credita templa tamen, praesul generose, tueris,

Ne ferat inde recens Heliodorus opes,
Instantisque subis vultus iramque tyranni,

Nec quatiunt certam verba superba fidem.

Vulnerat extemplo feralis nuntius aureS,
Motaque flet magni sunere terra Pii.

Hei periisse illum quo res Romana regente
Pertulit hostiles illabefacta minas,

Qui fuit everso longum spes unica saeclo,
iustitiae vindex propositique tenax!

Ambigitur summo quisnam succedat honori,
Quis minime oppressus pondera tanta ferat.

Conveniunt proceres ardens quos purpura vestit,

Si detur lacrimis imposuisse modum.

 


104 no rancun sarran

Obsidet illuvies; rerum confusus acervus

Undique: suspensus quid contemplere rogabis,

Anne gynaeceum aut vendentis scruta tabernam.
Quum primo concreta gelu vaga flumina torpent,

Nacta Neaera lacus subdit talaria plantis

Ferrea curvataeque aciem referentia lalcis,

Atque immixta viris scindit loca lubrica gyro

Multiplici. Qualis, nidos quae condit, hirundo

Itque reditque frequens et pennis circinat auras,
Non aliter secat illa vias pede pendula doctu.
Turbinis in morem nunc impetus ire per aequor,
Scribere nunc amor est volucri sna nomina talo,
Cancrorumre referre retro vestigia ritu.

Pernicem at si sorte tenet palea obvia lamnam,

ln crustam, heu, resupina cadit foedeque recumbens
Volvitur, attritosque solo vix allevat artus.

Erigit hanc iuvenis miserans, risuque silenti
Prosequitur claudam et liventia membra trahentem ς
Sic mensas Hebe exhilarat revoluta Deorum.

Ast ubi vere novo Zephyris incanduit annm,

Nil eadem prisco herois deterrita casu

Ecce rotis fidit geminis equitare, priore

Posterior quarum protruditur orbis ab orbe.

Cruribns ut pressit contracta sedilia varis,

 


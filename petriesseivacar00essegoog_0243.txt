Lrtrn 225

Multum habeat quamvis solium sublime decoris,
Est insigne magis sic cecidisse decus.

Regna tenet victor: teneat licet, attamen unum,
Cetera qui rapuit non rapuisse dolet.

Laus, F rancisce‚ tibi superest pulcherrima regum,
Dum vetus in populi corde perennat amor.

Te tua Parthenope vultu moerente requirit,
Uda genas, glaucos dilaniata sinus;

Et captam durus valida nisi compede custos
Arcem, ipsa tibi moenia pandat ovans.

Quod pote, vota facit, sortisque levamen iniquae,
Condita secreta lilia mente colit.

Salvere, eversi spes o fidissima saecli,
Borbonidum flores Borbonidumque domus :

Ingentes salvete viri, sub luminis oris,
Quos sibi seductos plebe sacravit Honor.

Macti animis! satis atque super non vestra luistis

Crimina: iam coeii detumuere minae.

Respexere pios tandem pia numina mores :

Et patriae et vobis mollior hora venit.
Lilia deposcunt gentes sibi quaeque latinae,

Iustitiae et Pacis signa futura bonae 3
Lilia in adventu nascuntur plurima vestm,

Splendidior vobis unde triumphus eat. ·5

 


MONS PlNCIUS

Et domuum podiis velorum sericus ordo

Defluit: instrati currus pariterque iugales
Luxuriant festa fronde ornatuque tapetum.

Tunc etiam collis multi petiere Quirites
Perfugium, quos nimirum prudentia segnes

E tuto belli monuit spectare labores.

Nam vehitur quae turba rotis cita quaeque pedestris
interius campi spatium tenet, altius et quae
Obsidit cuneos, ceu seditione coorta,

Arma fremunt, miscentque manus, pugnamque lacessunt.
Hoc tamen advertes quod non immitibus armis
Concursant cives, madeat neque sanguine tellus.
Pro gemitu moesto strictique sonoribus ensis
Laetus ubique aures clamor risusque solutus
Impellit3 telorum etenim vertuntur in usum
Fasciculi florum pictis vel amicta cucullis
Crustula3 necnon et reserens imitamine baccas
Usque volat crepitatque cadens per pulpita gypsum
Grandinis in morem: candenti pulvere nimbus
Obruit adversm, et siccis faucibus haeret.

Non tamen absistunt armis, ipsumque iocoso

Femineum genus haud dubitat se credere Marti.

Per medium egregius quum se forte expedit agmen

Insidiasque puer versuta mente volutat.

 


DOLUS lNANlS

Consita qua ripis spectat vineta Lemannus,
Vertebat patria villicus arte solum.

Huic assueta fuit plus aequo litibus uxor,
Omnibus, in primis pestis acerba viro.

Quem quoties revocat campis sub vespere coena,
Corrumpunt positos iurgia crebra cibos 3

Atque ubi composuit male iuncto membra cubili,
Eripirur fesso parta labore quies.

lue, ut erat pacis studiosus et indole mitis,
Multa diu patiens non toleranda tulit.

Quum tamen haud capium rixae et convicia finem,
Tecta sua exosum fida popina trahit.

Hic misero in seram tractanti pocula noctem
Diluitur largo cura molesta meroÍ¾

Immemorem vel si non res sinit esse malorum,

Xanthippen tuto devovet usque suam.

 


lunas MACHABAEUS

Quam coniurati iuncto si robore cladem ·
Nilus et Euphrates Syrio meditentur Oronti.
Parte alia, cuius tanta properatur opum vi
Exitium, solida non mente infringitur heros,
Sed circumfuso tumulum postquam agmine cepit,
His ad facta animos incendit fortia dictis:
‹< ln breve respexit nostros pax candida tempus:
En iterum Syrus assuetos renovare furores
Apparat, antiquam Mosis rescindere ferro
Aggressus legem et ritus abolere sacrorum.
Nosne adeo indecores, adeo virtutis egenos
Credidit, ut vitam producere crimine turpem
Vellemus, seramque probro debere senectam?
Si pueri septem nondum pubentibus annis
Instantis tolerare minas iramque tyranni

Haud renuere, animam certi pro lege pacisci,

Si pia natorum septeno funere mater

Nil deiecta truces risit sub morte ministros 1,
Quid dein ferre viri tanta pro laude gravemur?
Nec non confectus quamvis Eleazarus aem,
Ante inconcessis dapibus quam polluat ora,

Fortiter occumbit 2, nec non moribundus in hostem

. ¹ Machab. ΙΙ. 7, r et seq. —² Ii. 6, 18et seq.

 


184 asanaa

Atque procul pelago prodest dare iura profund0‚
Immensas quid opes Susis cumulasse, recenti
Imperii sede ¹, et traducere molliter aevum,

Si desiderio captum dolor urit acerbus?

Causa mali coniux imis infixa medullis,
Praestanti facie, nimium sed conscia formae,

Ausa etiam nuper regis contemnere iussas

’ Haud impune quidem, subita nam percitus ira

Ordine deiectam pepulit solioque domoque.

Sed non ut thalamo sic illam corde removit
Protinus: ante oculos perstat moerentis imago,
immodicamque viro po'enam obiectare videtur.
Ipse, mora primo ut mentem collegit ab aestu,
Extenuat culpam causamque perorat abactae,
Succensetque sibi, praeter consulta priorum
Solennesque usus, hanc qui prodire recessu
Atque modesta viris ostendere iusserit ora.

Quod licet, amissam secum memor usque requirit.
Sed quamvis tacito condit sub pectore vulnus,
Agmen adulantum sensus deprendit opertos.
Moesti adeunt moestum, docti componere vultus,

Et populi ne obstet votis concordibus orant,

¹ lVrbem Susa a Dario conditam docet Plinius llist. nat. Vl. 133.

 


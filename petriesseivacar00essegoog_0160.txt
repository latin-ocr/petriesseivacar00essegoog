tumtun

Oenopborum plenumque utrem flaventis olivi,
Coctana tosta simul, panem lactisque coacti
Candentes glebas, in quinque cibaria luces.
Dispulit ut coelo stellas aurora micantes,
Excedunt pariter tectis, portaeque propinquant,
Composito Ozias quam tunc statione tuetur.
Munditiis stupet ille novis deceptus, et ultro
Compellat dominum ε velata baec vestibus ora
Detegit, exhibeatque fidem petit agnita pacti.
Obsequitur senior, secumque volutat amictus
Quid sibi praedives velit auctaque gratia frontis
Quid comitis fidae quae pendet sarcina collo.
Discedunt bifores versato cardine valvae,
Atque patet liber superato limine clivus.
Vix profugis tantum spatii post terga relictum
Missa levis cornu quantum transmittit arund0,
Et globus occurrit vigilum, dominamque priorem
State iubet, spissaque premit circum undique turbu,
Ne fors effugio quaerat deprensa salutem,
iniectaque manu capitis velamina miles
Detrahit: ut patuit facies, vox una per agmen :
« lpsa capi poscunt tales quae moenia formas

Asservant‚ spondentque viris ea praemia pugnae.»

«Quo citius, sic ilia inquit, victoria vobis

 


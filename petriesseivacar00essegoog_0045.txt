MONS eluetus

Obscuret nostri Pius ingens gloria saecli

Et patriae splendor! Qualis quum lumine primo

Sol iubar exseruit nitidum, tunc caetera pallent
Astra polo, lucemque premunt: ore ille sereno
Et noctem fugat et noctis radiantia signa.
Aspice, sunt siquidem et stellis sua nomina, quales
Et quantos tulerit cives Oenotria tellus.
Bellicus hic ductor furto bonus et bonus armis
Imperii fines ad metas protulit orbis,
llle novam rexit Minyis audentior Argo
Navita, et Oceani haud cuiquam tentata priorum
Transvectus vada supremis terrae appulit otis.
Rerum alius causas legesque retexit opertas
Naturae, indixitque vias palantibus astris ς
AEre alter saxove rudi spirantia duxit
Corpora: Phidiacum credas agnoscere caelum ς
Nec tantum Cous meruit sibi laudis Apelles
Arte sua quantum iste puer, quem flore iuventae
invida mors rapuit, gentes flevere peremptum.
Eloquii tibi quis, rostrorum gloria, palmam
Eripiat, Tulli l Parnasso vel tibi quisquam
Andine haud assurgat olor, seu frigida Tempe
Pastoresque canis, Phrygii seu bella tyranni l

Huc ades, et nostro dexter succurre labori,

 


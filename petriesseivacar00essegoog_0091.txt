SUSANNA

Arguimur, castumque dolis tentasse cubile.

Usque adeo puris omne enituisse per aevum

Moribus et populo iuvat impendisse senectam!

Ne tamen huic noceat quod nos incessere lingua

Ausa sit :offensamne homines perferre gravemur,

Rectoris quando periit reverentia summi Ξ

Fasque utinam fuerit cuipam reticere priorem ! »

Sic ubi fatus Achab, iussus narrare sodalis

Haec eadem repetens verbis prope reddit eisdem :

Imminuit nimia ipsa iidem concordia dictis.
Deinde reae postquam fandi cst oblata facultas,

Ora verecundo his infit suffusa rubore:

«Nulla mihi quamvis pariunt delicta pudorem,

Infandum pudor est scelus admisisse videri,

Dicta nec istorum manifesto posse refelli.

Quod super, ingenuo pandam tibi pectore casum.

Spargeret aestivos quum soi altissimus ignes,

Et modo digressa pomaria plebe vacarent,

Limine procedo famulis comitata duabus,

Atque vago passu virides spatiata per hortos

ln ioca devenio, scatebris per saxa volutus

Fons ubi pumiceo stagnat perlucidus antro.

Aestibus ignavis suadentibus, arbiter omnis

Quando aberat longe, - nimium sic credula rebar, —

 


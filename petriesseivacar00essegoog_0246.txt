228 Gnuuln Doltsssrrcn

Dumque pio trahor in varias certamine partes,
Vix aditus nobis ad penetrale vacat.

Provida ibi coniux adventu laeta mariti
Addidit algenti ligna cremanda foc03

Folle dehinc flammam ciet, admotoque sedili
Amplexu fotum membra levare iubet.

Tum niveo mensam consternit sedula lino,
Coenaque quae poscit singula vasa locat.
Munditiae viden ut niteat splendore supellex,

Vitrea quam pura pocula luce micent?
Cuncta tamen mulier properanti pollice tergit,
Nausea ne subeat pulvere facta levi.
Interea narrat quae nos audisse iuvabit,

Atque boni quidquid contulit acta dies.
Tristius at si quid cor turbat, id omne siletur‚
Ne qua mihi frontem ruga subinde notet ;

Maternisque licet sine fine exercita curis,

Nil nisi quae tangunt ingemit illa virum.

Sed pueri ad lusus dudum rediere, lavetque

Disparibus studiis ingeniosa manus.
Caeruleas hic pingit oves viridesque capellas3

Purpureus croceo piscis in amne natat.
Plumbeus his recto disponitur ordine miles,

Et vario populi proelia Marte novant.

 


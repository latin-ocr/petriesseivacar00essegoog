Romanorum FERIAE OCTOBRES

Imperium lucis vix Libra aequarat et umbrae,
Scorpion et presso Phoebus iam contigit axe,
Inque diem rapidos compescens mitior ignes,
Contracto cursu properat se tingere ponto.
Venit io suras calcata sordidus uva

October, reficitque novo dum frigore saltus,
Laeta suburbano reddit convivia ruri.

Nunc tristes animo tempus secludere curas,
Nunc arctis nimium Laribus discedere, et acto
Torpentes aestu vires reparare colendo.

Ergo age, tendamus patulis quo rus vocat umbris,
Carpamusque diem: haec nobis Pius otia fecit.
Ecce suis foribus studio concorde Quirites

Prosiliunt exsultantes: desuetaque membra

 

